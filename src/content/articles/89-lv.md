---
id: '89'
title: >-
  Apaļais galds «Forums par Eiropas toleranci. Vēsturiskais aspekts un
  mūsdienas»
locale: lv
date: 2016-05-23T00:00:00.000Z
tags:
  - Konferences
oldUrl: >-
  http://shamir.lv/2016/05/23/%d0%ba%d1%80%d1%83%d0%b3%d0%bb%d1%8b%d0%b9-%d1%81%d1%82%d0%be%d0%bb-%d1%84%d0%be%d1%80%d1%83%d0%bc-%d0%b7%d0%b0-%d0%b5%d0%b2%d1%80%d0%be%d0%bf%d0%b5%d0%b9%d1%81%d0%ba%d1%83%d1%8e-%d1%82%d0%be/?lang=lv
image: >-
  /images/598.jpg
---
2016. gada 16.-17. maijā Latvijas Republikas Zinātņu akadēmijā 4. starptautiskās konferences «Holokausta muzeji un memoriālās vietas postkomunistiskajās valstīs: izaicinājumi un iespējas» ietvaros notika apaļais galds «Forums par Eiropas toleranci. Vēsturiskais aspekts un mūsdienas». Tajā piedalījās vairāk nekā 70 eksperti un pētnieki no 10 pasaules valstīm, kas pārstāv pazīstamus universitātes un neatkarīgus zinātniskos centrus, kas specializējas tolerances problēmu izpētē. Apaļā galda organizatori bija Latvijas nevalstiskās organizācijas Biedrība «Šamīrs» un Eiropas demokrātijas attīstības centrs.

&nbsp;

Pasākumu atklāja Bār-Ilanas universitātes profesore Zehavita Grossa, UNESCO departamenta vadītāja. Ar referātiem uzstājās Tībingenes universitātes prof. R. Boški, Izraēlas institūta Jad Vašem doktors Ārons Šneiers, Radikālisma izpētes grupas loceklis, Nothhemptonas institūta (Lielbritānija) vēstures fakultātes doktors A. Kastriota, Lorānda Etveša universitātes (ELTE) asociētais socioloģijas profesors *(Ungārija) *I. Bārna un daudzi citi. Eiropas mēroga referātu «Ksenofobija, diskriminācija un agresīvs nacionālisms Eiropā», ko sagatavoja Eiropas demokrātijas attīstības centrs, prezentēja tā prezidents Valērijs Engelis.

&nbsp;

Apaļais galds ir atsevišķs pasākums, kas pirmo reizi tika organizēts Eiropā. Tā īstenošana konferences ietvaros, kas veltīta Eiropas ebreju katastrofai, ir ārkārtīgi svarīga gan no zinātniskā, gan no praktiskā viedokļa, jo skaidri parāda – mēs pētām pagātni, lai neatkārtotu tās kļūdas nākotnē. Galu galā Holokausts nesākās ar gāzes kamerām, tas pat nesākās ar A. Hitlera nākšanu pie varas. Tas sākās ar jauniešu demonstrācijām ar svastiku uz piedurknes, ar uzbrukumiem ebrejiem, tas sākās ar šķietami nekaitīgu grāmatu ar nosaukumu «Mana cīņa».

&nbsp;

Uzstājies uzsvēra, ka šī saikne starp vēsturi un mūsdienām ir svarīga, jo jaunā paaudze, kas mierīgi skatās uz ksenofobijas pieaugumu un labējo radikālo partiju popularitāti, ir jāzina, kā var beigties šādi sabiedriskie procesi.

&nbsp;

Pēc apaļā galda darba pabeigšanas tika paziņots par Baltijas tolerances centra pārveidošanu par Eiropas tolerances centru, kas kļūs ne tikai par ekspertu centru, bet arī par diskusiju platformu, kuras mērķis ir konfliktu novēršana.
