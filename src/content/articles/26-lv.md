---
id: '26'
title: Otrais seminārs skolotājiem par Holokaustu un toleranci
locale: lv
date: 2008-05-20T00:00:00.000Z
tags:
  - Izglītība
oldUrl: >-
  http://shamir.lv/2008/05/20/%d0%b2%d1%82%d0%be%d1%80%d0%be%d0%b9-%d1%81%d0%b5%d0%bc%d0%b8%d0%bd%d0%b0%d1%80-%d0%b4%d0%bb%d1%8f-%d1%83%d1%87%d0%b8%d1%82%d0%b5%d0%bb%d0%b5%d0%b9-%d0%bf%d0%be-%d1%85%d0%be%d0%bb%d0%be%d0%ba%d0%be/?lang=lv
image: /images/110.jpg
---
****2008. gada 20.-21. maijā Liepājā viesnīcā «Amrita» notika seminārs «Holokausta un diskriminācijas mācīšanas problēmas».****




Projekta «Atcerēties, lai neatkārtotos» ietvaros ebreju reliģiskā kopiena «Šamīrs» organizē četru semināru sēriju «Holokausta un diskriminācijas problēmu izpētes un mācīšanas metodika» muzeju darbiniekiem, bibliotekāriem un vēstures un citu humanitāro disciplīnu skolotājiem.




Otrais seminārs notika Liepājā 20.-21. maijā viesnīcā «Amrita». 2008. gada rudenī plānots rīkot vēl divus seminārus — Rīgā un vienā no Vidzemes pilsētām.




Seminārā Liepājā reģistrējās vairāk nekā 60 dalībnieku no Kurzemes pilsētām. Kā eksperti tika uzaicināti tādi speciālisti kā Latvijas Universitātes profesors Aivars Stranga, Latvijas Izglītības ministrijas Dace Saleniece, Izraēlas vēstnieks Latvijā Hens Ivri, Liepājas novadpētniecības muzeja kundze Aija Būrija. Semināra ietvaros notika vakars, kas veltīts Izraēlas valsts 60. gadadienai Liepājas ebreju kopienā. Visas bibliotēkas, kas piedalījās seminārā, kļūst par projekta «50 informācijas komplekti reģionālajām Latvijas bibliotēkām» dalībniecēm un saņem komplektu ar vairāk nekā 30 grāmatām par Holokaustu, ebreju vēsturi Latvijā un diskrimināciju.




Seminārs tika organizēts ar The Task Force for International Cooperation on Holocaust Education, Remembrance, and Research, The Conference on Jewish Material Claims Against Germany, Izglītības un zinātnes ministrijas, Latvijas Ārlietu ministrijas, Īpašo uzdevumu ministra sekretariāta sabiedriskās integrācijas lietās, Izraēlas vēstniecības Latvijā, atvērtā fonda "Liepājas ebreju mantojums" un Liepājas ebreju kopienas atbalstu.




Projekts «Atcerēties, lai neatkārtotos» sākās 2005. gadā. Šī projekta ietvaros tika rīkoti divi bērnu darbu konkursi par Holokaustu, diskrimināciju un ebreju vēsturi Latvijā, kuros piedalījās vairāk nekā 350 bērnu un kas noslēdzās ar izstādēm Jeruzalemē un Rīgā Melngalvju namā, kā arī pilotprojekts «Holokausta un diskriminācijas mācīšana Latvijas skolās», kas aptvēra 6 Latvijas skolas.




2008. gadā projekts turpinājās ar semināru sēriju skolotājiem, bibliotekāriem un muzeju darbiniekiem «Holokausta un diskriminācijas problēmu izpētes un mācīšanas metodika», kā arī projektu «50 informācijas komplekti par Holokaustu un diskrimināciju reģionālajām Latvijas bibliotēkām».




Pirmais seminārs notika Daugavpilī 2008. gada 9.-10. aprīlī viesnīcā «Latgola».




Seminārs Daugavpilī 2008. gada 9.-10. aprīlī apvienoja 67 klausītājus no 16 Latgales pilsētām, kā arī goda viesus. Semināra ietvaros notika vakars, kas veltīts Izraēlas valsts 60. gadadienai Daugavpils ebreju kopienā, un Izraēlas vēstnieks piešķīra taisnīgā starp tautām titulu personai, kas Otrā pasaules kara laikā glāba ebrejus.




Semināra sponsoru: ebreju reliģiskā kopiena «Šamīrs», The Task Force for International Cooperation on Holocaust Education, Remembrance, and Research, The Conference on Jewish Material Claims Against Germany, Īpašo uzdevumu ministra sekretariāts sabiedriskās integrācijas lietās, Liepājas ebreju kopiena.




****Prese par mums:****




[**Учителям и библиотекарям расскажут о Холокосте.** Delfi.lv](http://rus.delfi.lv/archive/article.php?id=20989256&categoryID=57860&ndate=1211144400) [**Par holokaustu pedagogiem un citiem interesentiem.** Liepajniekiem.lv](http://www.liepajniekiem.lv/lat/zinas/sabiedriba/2008/05/21/par-holokaustu-pedagogiem-un-citiem-interesentiem/) [**Par holokaustu un diskriminācijas problēmām.** Kurzemes-vards.lv](http://www.kurzemes-vards.lv/?doc=46097) [**Ebreji izglīto, lai atjaunotu iecietību.** Klaiks.lv](http://www.klaiks.lv/portals/liepaja/raksts.html?xml_id=2348) [**О холокосте и проблемах дискриминации.** Liepajniekiem.lv](http://www.liepajniekiem.lv/rus/novosti/obsestvo/2008/05/18/o-holokoste-i-problemah-diskriminacii/)




[![](/images/460.jpg)](/images/461.jpg)




[![](/images/109.jpg)](/images/111.jpg)
